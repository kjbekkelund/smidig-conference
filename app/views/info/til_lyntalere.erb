<% content_for :title, "Informasjon til lyntalere" %>
<h2 class="page_title">Informasjon til lyntalere</h2>

<p>En lyntale (engelsk “lightning talk”) er et foredrag som varer i mellom 1 og 10 minutter. I Norge har 10 minutters lengde blitt vanlig, og det er også det vi skal bruke på Smidig 2010. Å ha lyntaler innebærer at man kan få med seg foredrag om flere temaer på samme tidsrom som man vanligvis ville brukt på ett tema. På Smidig 2010 kjører vi fem foredrag i hver time-slot, med bare to minutters pause imellom.</p>

<p><strong>Du får ikke lov til å snakke mer enn ti minutter.</strong> Det vil være en klokke til stede som startes idet du begynner å snakke, og den plasseres slik at du kan se den. Etter ti minutter vil denne klokken ringe. Da begynner publikum å klappe, og foredraget ditt er over, selv om du var midt i en setning. Du må derfor være nøye med å passe tiden, slik at ikke publikum går glipp av avslutningen din. På en lyntale er det mye bedre å bruke ett minutt for lite enn ett for mye!</p>

<p><strong>Du får ikke bruke din egen PC.</strong> Grunnen til det er at vi har fire ti-minutters lyntaler på 45 minutter, og det gir oss veldig liten tid mellom hver lyntale til å bytte foredragsholder. Da har vi ikke tid til tekniske problemer. Vi kommer til å ha en PC med Powerpoint 2007 (eller senere) og OpenOffice 3 tilgjengelig i alle rom, og også Adobe Reader dersom du ønsker å ha presentasjonen din i PDF-format. Du kan med andre ord ikke bruke Keynote. Du kan selvsagt også presentere uten slides dersom du ønsker det. Hvis du har noen spesielle behov ift oppsett av PC, gi oss beskjed på <a href="mailto:kontakt@smidig.no">kontakt@smidig.no</a>.</p>

<p><strong>Du blir filmet.</strong> Filmene blir lagt ut på konferansens hjemmesider etter arrangementet er over, slik at flere enn bare de som var på konferansen kan ha glede av det du har å dele. Det samme gjelder slidene dine. Filmene og slidene blir lisensiert med <a href="http://creativecommons.org/licenses/by-nc-sa/3.0/deed.no">Creative Commons by-nc-sa-lisens</a>.

<p><strong>Husk at alle skal kunne se alt på slidene dine.</strong> For at dette skal skje, er du nødt til å ha stor nok tekst og store nok figurer til at selv han som egentlig bruker briller på bakerste rad ser dem. Dette gjelder også om du har kode på slidene dine. Denne kan det i tillegg være en ide å ha syntax highlighting på, slik at den blir lettere å lese.</p>

<h3>Tips til forberedelse</h3>
<p>Mange synes at det å forberede seg til en lyntale er litt annerledes enn å forberede seg til en times presentasjon. Her er noen tips.</p>

<p><strong>Øv.</strong> Det aller beste tipset vi kan gi er at du øver på presentasjonen din. Husk at den bare er på ti minutter, så det å øve tar ikke så lang tid som man kanskje skulle tro. Når du øver vil du også se hvor lang tid du bruker, slik at du kan tilpasse lengden på foredraget ditt til å passe inn i ti minutters-rammen.</p>

<p><strong>Kutt nådeløst.</strong> Når du lager presentasjonen, vil du ofte se at du har mer stoff enn du får til å passe inn i ti minutter. Da gjelder det å svinge kniven på poengene dine. Ikke løs tidsproblemet med å snakke fortere (med mindre du snakker veldig sakte i utgangspunktet), løs det ved stadig kutte ut det minst interessante du sier til du får riktig lengde. Det er ofte bedre å kutte i antall poenger enn å kutte i hvor mye du sier på hvert poeng. Du trenger ikke å si alt - spar litt til open space-sesjonene etterpå!</p>

<p><strong>Ha fokus.</strong> Ti minutter er ikke så veldig mye tid, men det betyr ikke at du ikke kan få sagt noe viktig, det betyr bare at du gjerne ikke rekker å si alt. Det er viktig at du har et tema som passer inn i formatet. Du kommer ikke til å rekke å si alt du vet om for eksempel enhetstesting, men du kommer kanskje til å rekke å fortelle om de tre viktigste tingene du har lært om det. </a>

<p><strong>La slidene dine backe deg opp, ikke omvendt.</strong> Ikke skriv nesten alt du skal si på slidene dine - de er der som en hjelp til publikum for å forstå og huske poengene dine bedre, ikke som en huskelapp til deg. Trenger du en huskelapp, ha den på papir (med stor skrift) eller bruk notatfeltet i Powerpoint og <a href="http://cybernetnews.com/cybernotes-enable-presentation-mode-in-powerpoint/">presenter mode</a>. </p>

<p><strong>Lær av andre.</strong> Det er folk som har holdt gode lyntaler før deg. Hva med å få inspirasjon fra de som ble stemt frem av deltakerne som de beste lyntalene fra <a href=”http://smidig2007.no/”>Smidig 2007</a> (under “Videoene er nå lagt ut”), <a href=”http://smidig2008.no/”>Smidig 2008</a> (under “Konferansens beste foredrag”) eller <a href=”http://smidig2009.no/”>Smidig 2009</a> (under “Topp 15 lyntaler)? Andre gode inspirasjonskilder er <a href=”http://www.ted.com/talks”>foredrag fra TED-konferansene</a> og <a href=”http://www.presentationzen.com/”>bloggen</a> og <a href=”http://www.amazon.com/Presentation-Zen-Simple-Design-Delivery/dp/0321525655”> boken</a> Presentation Zen.</p>